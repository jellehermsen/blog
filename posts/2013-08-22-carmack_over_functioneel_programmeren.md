<!--
title: Carmack over functioneel programmeren
categories: nederlands, programming
-->
Ik ben dol op de [jaarlijkse QuakeCon keynote](http://www.youtube.com/watch?v=Z2QgiQh9Fco#t=9883) van John Carmack. Ik volg met name zijn stappen op het gebied van functioneel programmeren met grote interesse.

Als je Carmack op Twitter volgt dan weet je dat hij afgelopen jaar veel met FP geëxperimenteerd heeft. Hij heeft Wolfenstein 3d deels nagebouwd in Haskell en ook veel geprogrammeerd in Scheme via de iOS app “Lisping”. Maar het blijft niet bij experimenten, want hij komt nu voor het eerst met concrete ideeën hoe hij functioneel programmeren in zijn dagelijkse werk bij ID Software kan toepassing in C++. Een switch naar bijvoorbeeld Haskell zullen ze daar niet snel maken, maar dit laat onverlet dat je dezelfde principes ook in een object georiënteerde of procedurele taal kunt gebruiken.

Bijzonder fascinerend, een echte aanrader om te kijken, natuurlijk ook vanwege zijn geweldige toekomstvisie op het gebied van 3D en virtual reality headsets.
