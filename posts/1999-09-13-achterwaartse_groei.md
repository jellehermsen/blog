<!--
title: Achterwaartse groei, hij wij vergeten
categories: nederlands, poems
-->
**Achterwaartse groei, hij wij vergeten**


Als auto's schijnsels zijn geworden\
die tekenen op mijn muur\
en de radio piano speelt\
verlaten klanken in een warme omgeving.

Als ik hier in mijn bed lig\
voor het slapen\
heb ik even met mijn ogen\
een blik voor het gewone.

Als de wereld geen spel meer is\
en mijn kinderlijke ogen verouderd.\

Als het verhaal een schaduw is geworden\
en een droom slechts fictie.

Als mijn kijk slechts mijn kijk is\
en niet de wereld,\
want als men ouder wordt\
groeit de wereld met hen mee.

