<!--
title: De president...
categories: nederlands, poems
-->
De president is langs geweest\
met waterige handen\
schudde hij de ramen in het blok\

beurtelings de eerste en vol ontzag\
werden de glazen aangeraakt.

Als eenling uit een massa\
of pluche aan een arm\
leek niemand anders te bestaan.

De president is langs geweest\
met legioenen duimen, flanken pinken\
getrommel en getik\
liet hij strepen druppels achter\
riolen open, aarde dicht.

De president is langs geweest\
met lagen modder stroomde hij\
bevolte het gebied.
