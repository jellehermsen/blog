<!--
title: Als ik mezelf kon programmeren
categories: nederlands, poems
-->
Eindelijk spring ik\
uit mijn eindeloze lussen,\
want ik geloof het wel.\
De optelling van dit getob\
loopt over bij het lopen.

Saaie taken mogen parallel.\
Het doen van de was,\
het poetsen van de plee gaan samen\
met een draad van instructies\
die elke berekening ontkennen.\
Nop nop nop.\
En ik zal gelukkig zijn.
