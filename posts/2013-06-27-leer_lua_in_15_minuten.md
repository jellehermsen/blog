<!--
title: Leer Lua in 15 minuten
categories: nederlands, programming
-->

[Via deze tutorial](http://tylerneylon.com/a/learn-lua/) krijg je in 15 minuten
een vogelvlucht beeld van Lua.

Lua is een schattige dynamische scriptingtaal die perfect is om te embedden in
een groter project. Geliefd onder game-makers, tref je dit beestje aan in menig
computerspel. Denk hierbij aan niet mis te verstane namen als World of
Warcraft, Civilization V en Painkiller.

Lua is makkelijk te porten (20k regels ansi C), werkt lekker vlot en is ook
snel op te pikken. Boeken en tutorials die beloven dat je X in Y minuten kunt
leren doorstaan meestal niet een keiharde stopwatchtest, maar deze tutorial
geef ik een goeie kans. Het is feitelijk één groot Lua-bestand dat je zo door
de interpreter kunt halen. De schrijver laat je alle highlights van de taal
zien.

Mijn persoonlijke favorieten: Modula-achtige syntax, functies als eerste klas
burgers en de tabel als standaard datastructuur. Ongeacht de syntax doet Lua
denken aan Scheme en dat blijkt niet toevallig.

Er is ook een soortgelijke tutorial voor
[Clojure](http://learnxinyminutes.com/docs/clojure/).
